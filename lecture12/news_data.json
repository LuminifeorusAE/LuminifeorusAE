{
    "1": [
        {
            "url": "https://banks.am/am/news/fintech/26886",
            "content": "Վրաստանի Ազգային բանկի նախագահի պաշտոնակատար Նատիա Տուրնավան հայտարարել է, որ իր երկիրը ունի բոլոր նախադրյալները Միջին միջանցքում տարածաշրջանային ֆինտեխ հաբ (հանգույց) դառնալու համար:«Վրաստանն արդեն լոգիստիկայի, տրանսպորտի, էներգետիկայի, կապի, զբոսաշրջության հաբ է, եւ մենք նաեւ ֆինտեխ հաբ դառնալու հավակնություն ունենք. դրա համար բոլոր նախադրյալներն առակ են: Մենք մտադիր ենք լավագույն պայմաններն առաջարկել համաշխարհային ներդրողներին, ովքեր հետաքրքրված են այս ոլորտով»,- ասել է Տուրնավան՝ ելույթ ունենալով Singapore FinTech Festival 2023-ում։Նա նշել է, որ Վրաստանն առաջարկում է թափանցիկ եւ ճկուն կարգավորում ֆինտեխ ընկերությունների համար, ինչը թույլ է տալիս նրանց խուսափել բյուրոկրատական ընթացակարգերից եւ զարգանալ անվտանգ եւ կայուն միջավայրում։«Ֆինտեխ» բաժնի գործընկեր` Tweet",
            "title": "«Վրաստանը տարածաշրջանային ֆինտեխ հաբ դառնալու հավակնություն ունի» - banks.am"
        },
        {
            "url": "https://banks.am/am/news/fintech/26874",
            "content": "Վրաստանի Ազգային բանկի պատվիրակությունը մասնակցում է Singapore FinTech Festival 2023 միջազգային փառատոնին, հաղորդում է «Սպուտնիկ Գրուզիան»։Ակնկալվում է, որ փառատոնին կմասնակցի 60 հազար մասնակից 140 երկրից։Փառատոնին Վրաստանի Ազգային բանկի տաղավարում ներկայացված են նաեւ Bank of Georgia առեւտրային բանկը եւ վրացական «Ֆեյվ» ֆինտեխ ստարտափը։ «Ֆինտեխ» բաժնի գործընկեր` Tweet",
            "title": "Վրաստանը մասնակցում է ֆինտեխ փառատոնին Սինգապուրում - banks.am"
        },
        {
            "url": "https://banks.am/am/news/fintech/26860",
            "content": "Բրիտանական Wise ֆինտեխ ընկերությունը հայտնել է շահույթի 280%-ոց աճի մասին՝ պայմանավորված ավելի բարձր տոկոսադրույքներով:Ընկերության շահույթը մինչեւ հարկումը կազմում է 194,3 մլն ֆունտ:Wise-ը մասնագիտացած է միջազգային փոխանցումների վրա՝ ավանդական բանկերից ավելի ցածր միջնորդավճարներով: Ընկերությունը 2021 թվականից ցուցակված է Լոնդոնի ֆոնդային բորսայում՝ Wise-ի շուկայական կապիտալիզացիան կազմում է $8,7 միլիարդ:«Ֆինտեխ» բաժնի գործընկեր` Tweet",
            "title": "Բրիտանական Wise ֆինտեխը հայտնել է շահույթի 280%-ոց աճի մասին - banks.am"
        },
        {
            "url": "https://banks.am/am/news/fintech/26826",
            "content": "Դուբայում ստեղծվել է 500 միլիոն դիրհամ ծավալով վենչուրային ներդրումային հիմնադրամ՝ ֆինտեխ ստարտափներին գործունեության վաղ փուլերում աջակցություն ցուցաբերելու համար:Սա առաջին ներդրումային ծրագիրն է, որը գործարկվել է Oraseya Capital-ի՝ DIEZ-ի (Dubai Integrated Economic Zones Authority) վենչուրային հիմնադրամի կողմից:«Ֆոնդի ստեղծումը մեծ խթան կհանդիսանա այն ընկերությունների համար, որոնք ձգտում են ընդլայնել իրենց միջազգային ներկայությունը», - ասել է DIEZ-ի նախագահ Շեյխ Ահմեդ բեն Սաիդ Ալ Մաքթումը:«Ֆինտեխ» բաժնի գործընկեր` Tweet",
            "title": "Ֆինտեխ ստարտափներին աջակցելու համար Դուբայում ստեղծվել է վենչուրային հիմնադրամ  - banks.am"
        },
        {
            "url": "https://banks.am/am/news/fintech/26811",
            "content": "RB.ru պարբերականը ՎՏԲ-ի աջակցությամբ հրապարակել է ռուսաստանյան ֆինտեխ շուկայի նոր ինտերակտիվ քարտեզը։Այն ավանդաբար ներառում է ընկերություններ, որոնք ստեղծում են տեխնոլոգիական պրոդուկտներ անձնական ֆինանսների կառավարման համար, ինչպես նաեւ ֆինտեխ լուծումներ՝ ուղղված բիզնեսին եւ բանկերին: Նշվում է, որ արեւմտյան պատժամիջոցները եւ դրանց հաջորդող սահմանափակումները, ինչպես նաեւ օտարերկրյա ընկերությունների հեռանալը Ռուսաստանից փոխել են սովորական ընթացքը. խաղացողները ստիպված էին շտապ վերանայել իրենց ռազմավարությունը եւ նոր լուծումներ փնտրել:Ըստ պարբերականի՝ ներկայիս դժվարությունները սպասելիորեն բարդացրել են ռուսաստանյան ֆինտեխի զարգացումը, բայց, միաժամանակ, նպաստել են դրա աճին. 2022 թվականին 2021 թվականի համեմատ այն աճել է 32,71%-ով եւ կազմել 138,88 մլրդ ռուբլի։ Քարտեզը ներառում է չորս մեծ բաժին՝ «Անձնական ֆինանսներ», «Լուծումներ բիզնեսի համար», «Լուծումներ բանկերի համար» եւ «Ֆինտեխ ստարտափների հետ աշխատող կազմակերպություններ»:Նոր քարտեզում ընդգրկված է մոտ 300 ընկերություն. սա Ռուսաստանի ֆինանսական տեխնոլոգիաների խաղացողների ամենամանրամասն քարտեզն է նախագծի յոթամյա պատմության ընթացքում:«Ֆինտեխ» բաժնի գործընկեր` Tweet",
            "title": "Հրապարակվել է ռուսաստանյան ֆինտեխ շուկայի նոր ինտերակտիվ քարտեզը - banks.am"
        },
        {
            "url": "https://banks.am/am/news/fintech/26801",
            "content": "Նոյեմբերի 8-ից 10-ը Մոսկվայում կանցկացվի նորարարական ֆինանսական տեխնոլոգիաների Finopolis համաժողովը, որը կազմակերպում է Ռուսաստանի Բանկը՝ ՏՏ ոլորտի առաջատար խաղացողների հետ համագործակցությամբ:Համաժողովի հիմնական թեմաներն են.•    Արհեստական բանականությունը•    API-ները եւ թվային հարթակները•    Թվային ռուբլին•    «Թիվը» եւ տարածաշրջանները•    Blockchain-ը եւ խելացի պայմանագրերըՀամաժողովը կբացվի «Արհեստական բանականություն. ճանապարհ դեպի ընդհանուր բարիք, թե՞ դեպի ստրկություն», որին կմասնակցի Ռուսաստանի Բանկինախագահ Էլվիրա Նաբիուլինան: Բանախոսները կքննարկեն Ռուսաստանում արհեստական բանականության զարգացման հեռանկարները եւ միջազգային միտումները, բիզնես մոդելների վերափոխումը, ինչպես նաեւ օգուտները քաղաքացիների եւ բիզնեսի համար։Ֆորումի ամբողջական ծրագիրը հասանելի է https://finopolis.ru/program/2023/ հղումով:«Ֆինտեխ» բաժնի գործընկեր` Tweet",
            "title": "Մոսկվայում կանցկացվի ֆինանսական նորարարությունների Finopolis համաժողովը - banks.am"
        },
        {
            "url": "https://banks.am/am/news/fintech/26724",
            "content": "Ռուսաստանի խոշորագույն բանկերը տարեկան մոտ $1 միլիարդ են ներդնում արհեստական բանականության (ԱԲ) վրա հիմնված լուծումների մշակման համար, իսկ շահույթը ներդրումներից հասնում է տարեկան $3 միլիարդի։Այդ մասին ասվում է «Ֆինտեխ» ասոցիացիայի հետազոտության մեջ, որը վկայակոչում է ՏԱՍՍ-ը։Ռուսաստանի խոշորագույն ֆինանսական կազմակերպությունները վերջին 10 տարիների ընթացքում արդեն ավելի քան $10 միլիարդ են ներդրել արհեստական բանականության ոլորտում:Խոշորագույն բանկերը Ռուսաստանի հինգ խոշորագույն վարկային հաստատություններն են՝ ըստ ակտիվների չափի 2022 թվականի վերջի դրությամբ։«Ֆինտեխ» բաժնի գործընկեր` Tweet",
            "title": "ՌԴ խոշորագույն բանկերը տարեկան մոտ $1 միլիարդ են ներդնում ԱԲ լուծումների մեջ - banks.am"
        },
        {
            "url": "https://banks.am/am/news/fintech/26719",
            "content": "Հոկտեմբերի 17-ից 18-ը Ալմաթիում տեղի կունենա «Ֆինտեխ առանց սահմանների. Թվային Եվրասիա» կոնֆերանսը։Ֆորումի թեմաներն են.•    Ֆինտեխ-ը որպես մշակույթ բանկային ոլորտում •    Հասարակության եւ բանկային գործունեության հետագա թվայնացումը•    Պետական ծառայությունների թվայնացումը•    Անդրսահմանային դրամական փոխանցումների շուկա•    Open Banking եւ Open API•    Էկոհամակարգի տնտեսություն•    e-Commerce Կենտրոնական Ասիայի շուկաներում•    Հեռավար նույնականացումԲանախոսների ամբողջական ցանկը եւ մանրամասն տեղեկությունները կոնֆերանսի մասին հասանելի են հետեւյալ հղումով՝ https://Ֆինտեխ.plus-forum.com: «Ֆինտեխ» բաժնի գործընկեր` Tweet",
            "title": "Ալմաթիում կանցկացվի «Ֆինտեխ առանց սահմանների» կոնֆերանսը - banks.am"
        },
        {
            "url": "https://banks.am/am/news/fintech/26704",
            "content": "Fibe ընկերությունը եւ Axis Bank-ը Հնդկաստանում կգործարկեն առաջին անհամար վարկային քարտը:Fibe Axis Bank ֆիզիկական վարկային քարտը իր վրա չի պարունակի ավանդական տվյալներ՝ համար, գործողության ժամկետ, CVV կոդ:Նշվում է, որ այս մոտեցումը զգալիորեն կնվազեցնի անձնական տվյալների գողության կամ քարտապանների մասին տեղեկատվության չարտոնված հավաքագրման վտանգը: Հաճախորդները կարող են կառավարել իրենց վարկային քարտը Fibe հավելվածի միջոցով:Fibe-ը, որը նախկինում հայտնի էր որպես EarlySalary, Հնդկաստանի առաջատար սպառողական ֆինանսական հավելվածն է՝ ուղղված երիտասարդ սպառողներին:Axis Bank-ը Հնդկաստանի խոշորագույն մասնավոր բանկերից մեկն է։«Ֆինտեխ» բաժնի գործընկեր` Tweet",
            "title": "Հնդկաստանում կգործարկվի առաջին անհամար վարկային քարտը - banks.am"
        },
        {
            "url": "https://banks.am/am/news/fintech/26691",
            "content": "Nubank-ի համահիմնադիր եւ գործադիր տնօրեն Դեյվիդ Վելեսը Fortune-ի հետ զրույցում ներկայացրել է թվային ֆինանսների իր տեսլականը առաջիկա տարիների համար։Nubank թվային բանկը գործում է Բրազիլիայում, Մեքսիկայում եւ Կոլումբիայում եւ մոտ 80 միլիոն հաճախորդ ունի։«Կարծում եմ, որ ֆինանսների, հատկապես մանրածախ ֆինանսների ապագան այսօր կառուցվում է զարգացող շուկաներում՝ Բրազիլիայում, Հնդկաստանում, Չինաստանում: Ապագայում կտեսնենք լիովին փոխգործունակ թվային վճարումներ, որոնք կկապեն բնակչության 100%-ին եւ թույլ կտան բնակչության 100%-ին իրական ժամանակում անվճար վճարումներ կատարել 24/7 ռեժիմով:Երկրորդը՝ մենք շատ առաջադեմ ենթակառուցվածքի ականատեսը կդառնանք, որտեղ սպառողները կկարողանան համախմբել իրենց բոլոր բանկային հաշիվները մեկ հավելվածում՝ բանկերին հնարավորություն տալով մրցակցել յուրաքանչյուր ապրանքի համար:Ակնկալում եմ, որ արհեստական բանականությունը (ԱԲ) զգալի ներդրում կունենա այդ ապագան ապահովելու գործում: Եթե սմարթֆոնը հնարավորություն տվեց բոլորի գրպանում ունենալ բանկային մասնաճյուղ, ապա արհեստական բանականությունը կդառնա յուրաքանչյուր հաճախորդի գրպանում անձնական բանկիր ունենալու միջոց՝ նրանց տրամադրելով նաեւ մասնագիտական խորհուրդներ»,- ասել է Դեյվիդ Վելեսը։«Ֆինտեխ» բաժնի գործընկեր` Tweet",
            "title": "Nubank-ի գլխավոր տնօրենը պատմել է թվային ֆինանսների ապագայի մասին - banks.am"
        },
        {
            "url": "https://banks.am/am/news/fintech/26685",
            "content": "Uzum մարքեթփլեյսը միջազգային ներդրումային հիմնադրամների հետ համատեղ մտադիր է մոտ $300 մլն ներդնել Ուզբեկստանի թվային էկոհամակարգի զարգացման համար, ասվում է ընկերության մամուլի հաղորդագրությունում։Խոսքը այնպիսի ոլորտների մասին է, ինչպիսիք են առցանց առեւտուրը, լոգիստիկան, թվային բանկային ծառայությունները եւ ֆինանսական ծառայությունները:Uzum-ի ծառայություններից օգտվում է Ուզբեկստանի ավելի քան 13 միլիոն բնակիչ։ 2024 թվականին ընկերությունը նախատեսում է գործարկել երկրի ամենամեծ լոգիստիկ կենտրոնը։«Ֆինտեխ» բաժնի գործընկեր` Tweet",
            "title": "Uzum-ը նախատեսում է $300 մլն ներդնել Ուզբեկստանի թվային էկոհամակարգում - banks.am"
        },
        {
            "url": "https://banks.am/am/news/fintech/26676",
            "content": "Մինչեւ 2030 թվականը ֆինանսական գործարքների մեծ մասը կմնա բանկերի ձեռքում, սակայն վերջիններս կվերածվեն խոշոր էկոհամակարգերի կամ BaaS ծառայությունների:Այս մասին ասվում է Frank RG ընկերության պատրաստած «Ֆինանսական ծառայություններ 2030» հետազոտության մեջ։Frank RG-ի մասնագետների կանխատեսումների համաձայն՝ «բանկային ապրանքներն ու ծառայությունները կվերածվեն ապրանքի՝ հաճախորդն այլեւս չի տարբերելու, թե որ բանկի ծառայությունից է օգտվում»։«Առաջարկների գերանձնականացման միտումը գերիշխող կդառնա։ Կզարգանան էլեկտրոնային դրամապանակներ, որոնք արդեն 2024 թվականին կկազմեն e-commerce-ի գնումների կեսից ավելին։ Կմեծանա նաեւ QR կոդով փոխանցումների քանակը, իսկ կանխիկ գործարքների տեսակարար կշիռը մինչեւ 2030 թվականը կհասնի նվազագույն մակարդակի։ Մինչեւ 2030 թվականը էլեկտրոնային առեւտրով գնումները կկազմեն ամբողջ մանրածախ առեւտրի մեկ երրորդը»,- ասվում է հետազոտության մեջ:Փորձագետները կանխատեսում են նաեւ կրիպտոարժույթների լայն տարածում այն երկրներում, որտեղ ԿԲ-ն արգելքներ չի սահմանի, ինչպես նաեւ կենտրոնական բանկերի թվային արժույթների ակտիվ ներդրում։Ուսումնասիրության ամբողջական տարբերակը կարող եք գտնել այս հղումով։«Ֆինտեխ» բաժնի գործընկեր` Tweet",
            "title": "Մինչեւ 2030 թվականը բանկերը կվերածվեն խոշոր էկոհամակարգերի կամ BaaS ծառայությունների - banks.am"
        }
    ],
    "2": [
        {
            "url": "https://banks.am/am/news/fintech/26626",
            "content": "Revolut-ը հայտարարել է, որ մինչեւ սեպտեմբերի 30-ը կպահպանի Revolut Lite հավելվածի միջոցով իրականացվող բանկային եւ քարտային փոխանցումների զրոյական միջնորդավճարը։Հոկտեմբերի 1-ից Revolut-ին չպատկանող բանկային հաշիվներին փոխանցումների միջնորդավճարը կկազմի 1%, քարտային հաշիվներին՝ 3%: Revolut-ի հաճախորդների միջեւ փոխանցումները կիրականացվեն առանց միջնորդավճարի։«Զրոյական միջնորդավճարի ժամկետը երկարաձգելու որոշումը մեր պատասխանն է Հայաստանում հաճախորդների աճող բազային, որը հասել է մի քանի հազար մարդու՝ ամեն շաբաթ երկնիշ աճ ցուցադրելով։ Հայերը հազարավոր դրամական փոխանցումներ են կատարել Lite հավելվածի միջոցով, իսկ գործարկումից հետո առաջին մի քանի շաբաթվա ընթացքում ընդհանուր ծավալը կազմել է 100 միլիոն դրամ»,- ասվում է Revolut-ի հաղորդագրությունում։Ընկերությունը Հայաստանում Revolut Lite-ի գործարկման մասին հայտարարել էր 2023 թվականի հուլիսի վերջին։Նշվում է, որ Հայաստանից փոխանցումների մեծ մասը կատարվում է դեպի Կիպրոս, Ավստրալիա եւ Մեծ Բրիտանիա, որոնց 95%-ը կատարվում է 4 վայրկյանում։«Հայաստանում մեր հաճախորդների բազայի զգալի աճը վկայում է մեր ծառայությունների նկատմամբ հաճախորդների վստահության մասին, եւ մենք կձգտենք գերազանցել նրանց սպասելիքները», - ասել է Revolut-ի Lite պրոդուկտի ղեկավար Արսենի Դերգաչովը:«Ֆինտեխ» բաժնի գործընկեր` Tweet",
            "title": "Հայ հաճախորդները Revolut Lite-ի միջոցով փոխանցել են 100 մլն դրամ - banks.am"
        },
        {
            "url": "https://banks.am/am/news/fintech/26621",
            "content": "Oracle-ն ընդլայնել է ամպային բանկային ծառայությունների պորտֆելը:Ընկերությունը հայտնել է, որ նպատակն է օգնել բանկերին արագ ներմուծել համապարփակ տրանզակցիոն բանկային ծառայություններ: Դա վերաբերում է ոչ միայն դրամային միջոցների եւ իրացվելիության, այլեւ վիրտուալ հաշիվների կառավարմանը: Oracle-ը հայտնել է, որ նոր ծառայությունները կբարելավեն թափանցիկությունը, կանխատեսման հնարավորությունները եւ իրացվելիության վերահսկողությունը՝ թույլ տալով հաճախորդներին ավելի արդյունավետ օգտագործել իրենց միջոցները:Oracle-ի ընդլայնված առաջարկը ներառում է ծառայություններ, որոնք հնարավորություն են տալիս վճարումներ մշակել իրական ժամանակում եւ հեշտությամբ ինտեգրվող API-ներ: Այս ֆունկցիաները նախագծված են գոյություն ունեցող ERP համակարգերին անմիջական ներմուծման համար՝ հեշտացնելով ակնթարթային վճարումները, հաշվարկները եւ կանխիկի ցիկլի օպտիմալացումը:Oracle-ի նոր ծառայությունները ավելի լայն ամպային փաթեթի մի մասն են, որը կառուցված է միկրոծառայությունների ճարտարապետության վրա: «Ֆինտեխ» բաժնի գործընկեր` Tweet",
            "title": "Oracle-ն ընդլայնել է իր բանկային ամպային ծառայությունները - banks.am"
        },
        {
            "url": "https://banks.am/am/news/fintech/26603",
            "content": "Visa-ն համագործակցություն է մեկնարկել Form3-ի հետ, որի նպատակն է նվազեցնել խարդախության դեպքերը իրական ժամանակում հաշվից հաշիվ փոխանցումներ կատարելիս:Form3-ը նաեւ Visa-ի հաճախորդներին հասանեիություն կապահովի իր վճարային հարթակին՝ հնարավորություն տալով արդիականացնել իրենց վճարային ենթակառուցվածքը:«Ուրախ ենք Visa-ի հետ մեկնարկել այս բացառիկ համագործակցությունը, որը թույլ կտա մեզ համատեղ շարունակել լավագույն ծառայություններն առաջարկել աշխարհի ամենահեղինակավոր բանկերին եւ ֆինանսական հաստատություններին», - ասել է Form3-ի գործադիր տնօրեն Մայքլ Մյուլերը:Visa-ի ներդրումները հնարավորություն կտան Form3-ին զարգացնել նոր ապրանքներ եւ ծառայություններ եւ մուտք գործել նոր շուկաներ:«Ֆինտեխ» բաժնի գործընկեր` Tweet",
            "title": "Visa-ն ներդրում է կատարել Form3-ում  - banks.am"
        },
        {
            "url": "https://banks.am/am/news/fintech/26592",
            "content": "Alif ֆինտեխը մի շարք ֆինանսական ծառայություններ է գործարկում Արաբական Միացյալ Էմիրություններում (ԱՄԷ):Մասնավորապես, գործարկվել է Alif Pay հարթակը՝ ԱՄԷ-ի բնակիչներին ֆինանսական ծառայություններ եւ դրամական փոխանցումներ տրամադրելու համար։ Ասիական ֆինտեխ ընկերությունը ԱՄԷ-ում կտրամադրի Send Now Pay Later (SNPL), Buy Now, Pay Later (BNPL), Fly Now, Pay Later (FNPL) եւ այլ ծառայություններ:«Alif Pay-ն առաջարկում է վճարային ծառայությունների նորարարական տեսլական: ԱՄԷ-ն պատրաստ է տրանսֆորմացիոն փոփոխությունների, քանի որ վճարային ծառայությունների ֆինտեխ հեղափոխությունը փոխում է ավանդական պարադիգմները», - ասել է Alif Pay-ի գործադիր տնօրեն Շաֆիկ Իբրահիմը:«Ֆինտեխ» բաժնի գործընկեր` Tweet",
            "title": "Alif-ը ֆինտեխ ծառայություններ է գործարկում ԱՄԷ-ում - banks.am"
        },
        {
            "url": "https://banks.am/am/news/fintech/26574",
            "content": "Հարավկորեական Hyundai Motor ավտոարտադրողը գործարկել է համակարգ, որը հնարավորություն է ընձեռում ԱՄՆ-ում երթեւեկող վարորդներին վճարել գնումների դիմաց ավտոմեքենայում տեղադրված սենսորային էկրանի միջոցով՝ օգտագործելով վարկային քարտի անվտանգ պահպանվող տվյալները:Finextra.cօm-ի փոխանցմամբ՝ Hyundai Pay մեկնարկային ծառայությունը գործարկելու համար ընկերությունը համագործակցության պայմանագիր է կնքել Parkopedia-ի հետ, ինչը թույլ կտա վարորդներին գտնել ու ամրագրել կայանատեղի, ինչպես նաեւ վճարել կայանման համար 6000 վայրերում՝ կատարելով այս ամենն անմիջապես ավտոմեքենայի սրահից՝ նախնական կարգավորումից հետո:Համակարգը կգործարկվի 2024 թվականի Hyundai Kona բոլորովին նոր մոդելի հետ մեկտեղ, եւս 9 մոդել կստանա համակարգը մոդելային նոր տարվա մեկնարկից կամ անլար թարմացումներից հետո: «Hyundai Pay էլեկտրոնային առեւտրի լայնածավալ հարթակի միջոցով մենք կարող ենք բարձրացնել մեր հաճախորդների հարմարավետությունը եւ ընդլայնել նրանց համար թվային հասանելիությունը՝ լուծելով ամենօրյա խնդիրները, օրինակ՝ կայանատեղի գտնելն ու դրա դիմաց վճարելը: Դա կարելի է անել ավելի հեշտ, արագ ու անվտանգ՝ ավտոմեքենայում ինտեգրված մեր տեխնոլոգիաների եւ ապահով տրանզակցիաների միջոցով»,- նշել է Hyundai Motor North America-ի պրոդուկտների պլանավորման եւ շարժունակության ռազմավարության գծով փոխնախագահ Օլաբիսի Բոյլը: 10.11.2021 | 11:52 Visa-ն Mercedes-ի վարորդներին ավտոմեքենայից վճարելու նոր լուծում է առաջարկումՀիշեցնենք, որ դեռեւս 2021 թվականին Daimler Mobility-ի եւ Visa-ի միջեւ նոր գլոբալ տեխնոլոգիական համագործակցության արդյունքում Daimler-ը Mercedes-Benz-ի վարորդներին առաջարկել էր վճարումներ կատարել անմիջապես ավտոմեքենայից:Նշվում էր, որ 2022 թվականի գարնանից Մեծ Բրիտանիայում եւ Գերմանիայում Mercedes-Benz-ի վարորդները կկարողանան վճարումներ կատարել՝ օգտագործելով մեքենայում տեղադրված մատնահետքի սենսորը: Գնումները հնարավոր կլինի կատարել անմիջապես ավտոմեքենայի գլխամասային պանելի կամ MBUX-ի (Mercedes-Benz User Experience) միջոցով: Ակնկալվում էր, որ նորամուծությունը հետագայում հասանելի կլինի ողջ Եվրոպայում եւ գլոբալ այլ շուկաներում:«Ֆինտեխ» բաժնի գործընկեր` Tweet",
            "title": "Hyundai Pay-ը կօգնի ԱՄՆ վարորդներին կայանատեղի գտնելու եւ դրա դիմաց վճարելու հարցում - banks.am"
        },
        {
            "url": "https://banks.am/am/news/fintech/26572",
            "content": "Mastercard-ը եւ Fintech Saudi կազմակերպությունը փոխըմբռնման հուշագիր են ստորագրել՝ Սաուդյան Արաբիայի ֆինտեխ արդյունաբերության աճին եւ զարգացմանը նպաստելու նպատակով:Կիրառելով Mastercard-ի փորձը ու լուծումները՝ սաուդյան ֆինտեխ ընկերությունները աջակցություն կստանան իրենց բիզնեսը ծավալելու եւ զարգացնելու համար:«Փոքր եւ միջին բիզնեսների համար դառնալով գլոբալ տեխնոլոգիաների եւ նորարարության կենտրոն՝ Սաուդյան Արաբիան հաջողությամբ կառուցում է դինամիկ ֆինտեխ էկոհամակարգ, իսկ հաջողության հիմք է ծառայում նվիրվածությունը անկանխիկ տնտեսությանը: Fintech Saudi-ի հետ համագործակցությունը մեզ հնարավորություն կտա ավելի լավ աջակցել նոր եւ գոյություն ունեցող ստարտափներին՝ տրամադրելով անվտանգ, նորարար եւ բազմազան վճարային լուծումներ եւ թվային ծառայություններ», - ասել է MENA Central տարածաշրջանում Mastercard-ի գործադիր տնօրեն Ադամ Ջոնսը:«Ֆինտեխ» բաժնի գործընկեր` Tweet",
            "title": "Mastercard-ը եւ Fintech Saudi-ն գործընկեր են դարձել - banks.am"
        },
        {
            "url": "https://banks.am/am/news/fintech/26474",
            "content": "Visa UK-ը ներկայացրել է մի շարք նոր միջոցներ փոքր բիզնեսի պաշտպանության եւ «բարեկամական խարդախության» դեմ պայքարելու համար:Ըստ Visa-ի՝ 10 փոքր բիզնեսից 9-ը հայտնել են այս տեսակի խարդախության աճի մասին վերջին 12 ամիսների ընթացքում, երբ քարտապանները վիճարկում են օրինական գնումն իրենց քարտ թողարկողի հետ:Visa-ի հետազոտությունը պարզել է, որ վաճառքների մինչև 20%-ը վիճարկվել է նմանատիպ պատճառներով. ծնողները վիճարկում են երեխայի կողմից կատարված գնումը, ֆիթնես կենտրոնի հաճախորդը չի երկարաձգում իր անդամակցությունը, իսկ գումարը ավտոմատ գանձվում է քարտից, հաճախորդները պնդում են, որ պատվերներ չի ստացել կամ դրանք վնասված են եղել:Visa Compelling Evidence 3.0 (CE3.0) նոր ձևաչափը բիզնեսներին հնարավորություն է տալիս պարզել, թե արդյո՞ք վճարումը վավեր է եւ լիազորված է եղել քարտապանից կողմից՝ ապահովելով վաճառողներին պաշտպանության լրացուցիչ շերտով եւ միաժամանակ չանտեսելով օրինական բողոքներ ունեցող սպառողներին:«Ֆինտեխ» բաժնի գործընկեր` Tweet",
            "title": "Visa-ն նոր միջոցներ է ներդնում «բարեկամական խարդախությունից» պաշտպանելու համար - banks.am"
        },
        {
            "url": "https://banks.am/am/news/fintech/26471",
            "content": "Resilence ընկերությունը, որը փոխակերպում է կիբեր ռիսկերի գնահատումն ու կառավարումը, ներգրավել է $ 100 միլիոն:Ընկերության Resilience Solution հարթակը հաճախորդներին առաջարկում է կիբեր ռիսկերի գնահատման, չափման և կառավարման նորարարական մոտեցում: Պլատֆորմը, մասնավորապես, թույլ է տալիս հաճախորդներին ստանալ ռիսկերի քանակական գնահատականը եւ օպտիմալացնել անվտանգությունը՝ հիմնվելով վերահսկողության միջոցներում ներդրված միջոցների վերադարձելիության մանրամասն վերլուծության վրա:Ներգրավված ֆինանսավորումը հնարավորություն կտա կյանքի կոչել ռիսկերի կառավարումը գլոբալ մակարդակում փոխակերպելու Resilience-ի ծրագրերը, ինչի շնորհիվ ռիսկերի գնահատումն ավելի ծախսարդյունավետ եւ կանխատեսելի կդառնա ընկերությունների համար:«Ֆինտեխ» բաժնի գործընկեր` Tweet",
            "title": "Resilience-ը $100 միլիոն է ներգրավել համաշխարհային ընդլայնման համար - banks.am"
        },
        {
            "url": "https://banks.am/am/news/fintech/26463",
            "content": "Հոնկոնգի դրամավարկային մարմինը (HKMA) եւ Սաուդյան Արաբիայի Կենտրոնական բանկը (SAMA) ստորագրել են հուշագիր համատեղ հետազոտությունների անցկացման մասին՝ ֆինանսական նորարարությունները առաջ մղելու նպատակով:Երկու կարգավորիչները, մասնավորապես, ուսումնասիրելու են իրենց ֆինանսական համակարգերում թոքենիզացիայի լավագույն մեթոդները ինտեգրելու հեռանկարը:Ակնկալվում է, որ ստորագրված հուշագրի շրջանակում HKMA-ն եւ SAMA-ն կդիտարկեն նաեւ կենտրոնական բանկի թվային արժույթի (CBDC) ստեղծման հնարավորությունները:«Ֆինտեխ» բաժնի գործընկեր` Tweet",
            "title": "Հոնկոնգն եւ Սաուդյան Արաբիան կգործակցեն ֆինտեխ նորարարությունների ոլորտում - banks.am"
        },
        {
            "url": "https://banks.am/am/news/fintech/26457",
            "content": "Հնդկաստանի կառավարությունը $ 2 մլն կտրամադրի Աֆրիկայում թվային ֆինանսական ծառայությունների հասանելիության ապահովման գործընթացն արագացնելու համար։Միջոցները կփոխանցվեն Աֆրիկայի թվային ֆինանսական ներառման հիմնադրամին (ADFI), որը կառավարիչը Աֆրիկայի զարգացման բանկն է:Վերջերս կատարված ուսումնասիրությունը ցույց է տվել, որ Աֆրիկայի բնակչության շուրջ կեսը չի օգտագործում թվային ֆինանսական լուծումներ, հատկապես՝ կանայք, երիտասարդները, ֆերմերները, փոքր բիզնեսները եւ գյուղական համայնքները:«Հնդկաստանի դերը հեռավոր գյուղական վայրերում թվային ֆինանսական ծառայությունների ներդրման եւ ֆինանսական ծառայությունների թվայնացման համար ենթակառուցվածքների կառուցման ոլորտներում մեծ հնարավորություն են բացում գիտելիքների եւ փորձի փոխանակման համար»,- ասել է ADFI Կառավարիչների խորհրդում Հնդկաստանը ներկայացնող անդամ Մանիշա Սինհան:«Ֆինտեխ» բաժնի գործընկեր` Tweet",
            "title": "Հնդկաստանը կաջակցի ֆինտեխ ծառայությունների զարգացմանը Աֆրիկայում - banks.am"
        },
        {
            "url": "https://banks.am/am/news/fintech/26444",
            "content": "HSBC-ն եւ B2B Tradeshift ֆինտեխ ընկերությունը համատեղ բիզնես կհիմնեն՝ ներկառուցված ֆինանսական լուծումների եւ ֆինանսական ծառայությունների հավելվածների մշակման նպատակով:Համագործակցության շրջանակում HSBC-ն երկու փուլով $ 35 միլիոն կներդնի Tradeshift-ում՝ միանալով ընկերության տնօրենների խորհրդին:HSBC-ի եւ Tradeshift-ի համատեղ ձեռնարկությունը հնարավորություն կտա տարբեր թվային լուծումներ տեղակայել Tradeshift-ում եւ այլ հարթակներում:Համագործակցությունը նպատակ ունի օգնել Tradeshift-ին ընդլայնել իր առաջարկը ամբողջ աշխարհում:«Աշխարհի խոշորագույն առեւտրային բանկը եւ աշխարհի ամենամեծ առեւտրային  ցանցը միավորում են ուժերը: HSBC-ի հետ մեր խորացող գործընկերությունը ամուր հիմք է ստեղծում առեւտրային ցանցի մեր տեսլականը մեծացնելու համար»,- ասել է Tradeshift-ի գործադիր տնօրեն եւ համահիմնադիր Քրիստիան Լանգը:«Ֆինտեխ» բաժնի գործընկեր` Tweet",
            "title": "HSBC-ն եւ Tradeshift-ը համատեղ ձեռնարկություն կհիմնեն - banks.am"
        },
        {
            "url": "https://banks.am/am/news/fintech/26431",
            "content": "Tinkoff Auto-ն ֆինտեխ հարթակ կմշակի ռուսական «Ատոմ» էլեկտրական մեքենայի համար։«Մեքենային համակարգչի կամ կառավարման համակարգի մեջ ինտեգրված մարքեթփլեյսը կարող է տարբեր ծառայություններ մատուցել վարորդներին՝ ավտոապահովագրություն, քարշակի կանչ, սեղաններ պատվիրում ռեստորանում, ուտելիքի առաքում եւ այլ», - ասվում է Tinkoff Auto-ի հաղորդագրության մեջ, որը մեջբերում է ՏԱՍՍ-ը։«Tinkoff Pay-ը կարող է ներկառուցվել բանալիի կամ մեքենայի այլ աքսեսուարի մեջ, որով դրա սեփականատերը կարող է վճարումներ կատարել՝ առանց քարտի, հեռախոսի կամ այլ գաջեթների», - ասվում է հաղորդագրության մեջ։«Ֆինտեխ» բաժնի գործընկեր` Tweet",
            "title": "Tinkoff Auto-ն ֆինտեխ հարթակ կմշակի ռուսական էլեկտրական մեքենայի համար  - banks.am"
        }
    ]
}